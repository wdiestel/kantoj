# Venta spir'

 *popolkanto, traduko de W. Diestel*

Venta spir', ŝipforir' for al fremda land',   
kaj de l' maristo kara amatin' plorante restas ĉe la strand',  
kaj de l' maristo kara amatin', nun ploras ĉe la strand'.

Ĉesu plor', venos hor' de revid' por ni.  
Do viajn larmojn viŝu de l' vizaĝ', revenos en printempo mi.  
Do viajn larmojn viŝu de l' vizaĝ', printempe venos mi.

Silka vest', plena kest' de arĝent' kaj or',  
donaco mia estos ja por vi, ekĝojos tiel via kor',  
donaco mia estos ja por vi, ekĝojos via kor'.
